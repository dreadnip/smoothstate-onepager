Title: Woning

----

Year: 2001

----

Text: 

De architecturale uitdrukkingsvorm van het huis in Desselgem is onlosmakelijk verbonden met het uitdrukkelijk verlangen van de opdrachtgevers om niet 'modern' te bouwen. Het beeld van landelijke hoeves met een duidelijke architecturale grafiek hebben in zeer sterke mate het ontwerp voor de woning be√Ønvloed.
Door het kritisch waarnemen van dit archetypisch beeld en het nadien te transformeren en te onttrekken aan haar oorspronkelijke betekenis, leidt dit tot een architectuur die zinspeelt op de traditionele hoeve (het landelijke anonieme bouwen zoals dat vroeger werd aangewend). Tegelijk wil het ontwerp eerder een interpretatie zijn van de oorspronkelijke oervorm (woning met wolfsdak) dan een kopie. Door het over- en onderdimensioneren, het expliciteren van de architecturale elementen en het duiden van de juiste plaats van de dingen staat het gebouw in (duidelijk) contrast met zijn oorspronkelijke verschijningsvorm van oude landelijke hoeves.
Het gevraagde bouwprogramma werd ingevuld rondom een centrale traphal met bovenlicht. De situering van de traphal in het centrum van de woning verhoogt het ruimtegevoel en bindt de gelijkvloerse verdieping met de eerste verdieping. De eenvoudige planopbouw en structuur laten een flexibel gebruik van de ruimtes toe. Verwacht wordt dat deze architectuur voldoende weerstand zal kunnen bieden aan elke verandering in de tijd.

Programma: Bouwen van een eengezinswoning Locatie: Desselgem Ontwerp: Bart Dehaene Fase: Gerealiseerd en opgeleverd Publicatie: 'Jonge architecten in Vlaanderen', Ludion Gent, 2001 Fotografie: Reinhart Cosaert

----

Location: Desselgem