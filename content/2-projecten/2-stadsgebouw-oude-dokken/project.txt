Title: Stadsgebouw Oude Dokken

----

Year: 2015

----

Text: 

Het Stadsgebouw heeft als publiek gebouw een bijzondere plaats in het masterplan voor de Oude Dokken. Op een plek van dergelijke grootschalige stadsontwikkeling met overwegend woonweefsel vormt zij aldus een sturend gegeven in de werking van de nieuwe wijk. Dit gegeven vormt voor ons het startpunt voor onze ontwerpbeslissingen, en dit van de grootste tot de kleinste schaal.
In lijn met het brochettemodel van OMA wordt de stadsontwikkeling in evenwicht gebracht met het aan de overzijde van het water liggende handelsdok. Dit dok kent een rijk en ruig verleden dat ter hoogte van het Stapelplein geëvoceerd wordt door grote gebouwen o.a. SPE, de ACEC- site en Handelsdokcenter die er het omliggende woonweefsel doorbreken. In analogie hiermee zien wij het stadsgebouw eveneens als een solide monoliet die tegengewicht biedt aan de industriële mastodonten en die een duidelijk ander statuut toegewezen wordt dan de woonblokken door een korrelmaat te hanteren die zich tussen flat en fabriek bevindt.
?Er wordt gekozen om het gebouw tot tegen de perceelgrens aan de Schipperskaai te voorzien - met uitzondering van de lichtjes verhoogde zone die als terras gebruikt kan worden- en de volledige perceelbreedte van 40 meter te bezetten. De diepte van het gebouw bedraagt 39 meter en op die manier wordt het mooi afgelijnd met de bebouwing aan de noordzijde, waar zich ook het Schippersplein bevindt. zodoende bekomen we een quasi vierkant gebouw dat over een zeker gewicht beschikt, de nodige présence biedt en zich bovendien optimaal inpast in het masterplan.

Opdracht: Prijsvraag voor nieuwbouw basisschool, kinderdagverblijf, buitenschoolse opvang en wijksporthal?Opdrachtgever: Stad Gent
Locatie: Oude Dokken Gent
Ontwerp: Architectenbureau Bart Dehaene i.s.m. Geurst & Schulze Architecten, Sileghem & Partners, Bureau Partners, EA+ en Philip Aguirre y Otegui
Fase: Voorstel niet weerhouden

----

Location: Gent