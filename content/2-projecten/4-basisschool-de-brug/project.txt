Title: Basisschool De Brug

----

Year: 2016

----

Text: 

De schoolgebouwen worden gekenmerkt door een grote rationaliteit, waarbij verschillende lokalen binnen veelvouden van eenzelfde modulaire maat worden ingepast (cfr. Maison Domino - Le Corbusier). Deze rationele basisstructuur zorgt, samen met een intelligente zonering, voor eenvoudige, flexibele en duurzame gebouwen. Bij indeling van de volumes wordt resoluut gekozen voor functievermenging. Via functievermenging wordt een groter gevoel van eenheid gecreëerd, wordt meer levendigheid in de gebouwen geïntroduceerd, worden de loopafstanden geëgaliseerd en wordt het mogelijk om een specifiek lokaal op een specifieke plek te voorzien. De enigszins vooruitstrevende modulaire skeletstructuur wordt ingevuld met traditionele materialen die een warme en huiselijke sfeer uitstralen (cfr. school in Ulm - Sigurd Lewerentz). De grote raampartijen, die gekenmerkt worden door een symmetrische repetitie,verlenen de school hierbij een open en kindvriendelijk gelaat.
De speelplaats is geen monotone grijze steenvlakte, maar een fris en monter plein. De motte doemt gracieus glooiend op; de speelplaats wordt geflankeerd door tal van bomen en planten, die voor karakteristieke seizoensgebonden verkleuringen zorgen. Binnen deze idyllische omkadering neemt tevens men de aanwezigheid van diverse cirkelvormige lawaai- en stiltezones waar.

Programma: Vervangingsnieuwbouw basisschool buitengewoon onderwijs type 1 (prijsvraag) Opdrachtgever: School Invest Locatie: Erpe-Mere Ontwerp: Architectenbureau Bart Dehaene i.s.m. Sileghem & Partners, Buitenruimte en Ante Timmermans Fase: Gunning

----

Location: Erpe-Mere